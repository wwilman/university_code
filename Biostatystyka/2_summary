Rak jelita grubego jest trzecią co do częstości przyczyną raka zarówno u mężczyzn, jak i u kobiet na całym świecie. Jest chorobą wieloczynnikową i obejmuje złożone interakcje między czynnikami środowiskowymi i genetycznymi. W przeszłości wysuwano hipotezę, że wyższe wskaźniki zachorowalności na CRC na obszarach o niskim nasłonecznieniu można przypisać niższemu poziomowi witaminy D. Obecnie zidentyfikowano dużą liczbę genów kandydatów jako odpowiedzialnych za ich potencjalną rolę w tworzeniu się guzów, między innymi są to badane przez nas polimorfizmy BsmI i FokI występujące w genie VDR, który jest receptorem witaminy D.
W trakcie naszych analiz jednoznacznie udało nam się ustalić, że oba polimorfizmy w naszej grupie badanej znajdują się w równowadze Hardy'ego-Weinberga, a co za tym idzie występowanie alleli i genotypów z pokolenia na pokolenie jest takie samo. 
W wyniku testu niezależności $chi^2$ dla FokI ustaliliśmy istotną zależność między występowaniem polimorfizmu w danej grupie, w przeciwieństwie do BSM, gdzie taka zależność nie wykazała istotności statystycznej. Jednocześnie za pomocą analizy LD ustaliliśmy niezależeność dziedziczenia genotypu FokI od genotypu BSM i wzajemnie.
