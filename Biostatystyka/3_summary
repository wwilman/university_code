Choroba  Parkinsona  jest  przewlekłym  i  degeneracyjnym  schorzeniem  o  podłożu  neurologicznym. Jest chorobą ośrodkowego układu ruchowego, więc wraz z postępem choroby dotyka ona takich obszarów związanych z poruszaniem się i mówieniem. Chociaż podstawową funkcją witaminy D jest utrzymanie homeostazy mineralnej kości, ma ona wyraźny wpływ na komórki odpornościowe i nerwowe. Witamina D wpływa na rozwój neuronów, ich utrzymanie i przeżycie. Aktywność witaminy D zależy od receptora witaminy D (VDR), który koduje jądrowy  czynnik  transkrypcyjny. Gromadzące się dane dostarczają dowodów, że gen receptora witaminy D (VDR) jest genem kandydującym do określenia podatności na chorobę Parkinsona (PD). Biorąc pod uwagę ochronne działanie witaminy D i potencjalny związek między niedoborem witaminy D a chorobami neurodegeneracyjnymi, badano polimorfizmy VDR, które mogą wpływać na aktywność VDR,jako potencjalne przyczyny chorób neurodegeneracyjnych, takich jak Choroba Parkinsona. Są to następujące polimorfizmy: Apal, FokI, Apal,TaqI. 

Na podstawie przeprowadzonej meta-analizy, w której w skład wchodziły informacje z 9 artykułów naukowych oraz załączonych wykresów, możemy stwierdzić, że polimorfizmy ApaI (rs 7975232), BsmI (rs 1544410) i TaqI (rs 731236) genu VDR mogą nie być związane z występowaniem choroby Parkinsona. Wartości p value były powyżej 0.05. Natomiast polimorfizm FokI (rs1073581) jest prawdopodobnie związany ze zwiększonym ryzykiem występowania choroby Parkinsona, ponieważ p wartość jest mniejsza niż 0.05 oraz niż 0.01 (\textless{}0.0001). Ten polimorfizm okazał się być istotny zarówno w populacji Azjatyckiej jak i Europejskiej. Wnioski należy jednak interpretować ostrożnie ze względu na stosunkowo niewielką liczbę uwzględnionych badań.
